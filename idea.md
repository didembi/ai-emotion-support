# Capstone Fikri: AI Destekli Duygu ve Durum Analizi ile Kişisel Destek Cümleleri

## Hangi problemi çözüyorum?

Modern yaşam temposu, özellikle genç yetişkinler ve çalışan bireylerde yoğun bir zihinsel ve fiziksel yorgunluk yaratıyor. Bu durum; stres, tükenmişlik, motivasyon kaybı, anksiyete gibi duygulara sebep olabiliyor. Bu duygularla başa çıkmak ve içsel dengeyi sağlamak ise çoğu kişi için zorlayıcı bir süreç.

Bu proje, bireylerin anlık duygu ve düşüncelerini ifade etmelerine imkân tanıyıp, bu ifadelere karşılık yapay zekâ tarafından oluşturulmuş kişisel bir destek cümlesi sunarak, kullanıcıların kendilerini daha iyi anlamalarına ve duygularını daha işlevsel hale getirmelerine yardımcı olmayı hedefler. Bu sistem, özellikle otomatik olumsuz düşüncelerle baş etmeye çalışan bireyler için yapay zekâ destekli bir farkındalık ve destek aracı sunar.

## Proje kimlere hitap ediyor

- Yoğun çalışan ve zihinsel olarak tükenmiş hisseden bireyler  
- Stresli veya duygusal olarak zorlayıcı dönemlerden geçen genç yetişkinler  
- Duygularını anlamakta veya ifade etmekte zorlanan kullanıcılar  
- Psikolojik destek arayan ancak profesyonel yardım alma imkânı olmayan kişiler  
- Kendi duygu düzenleme kapasitesini geliştirmek isteyen herkes

## AI bu çözümde nasıl bir rol üstleniyor?

Yapay zekâ sistemin merkezinde yer alır ve iki ana görevi yerine getirir:

1. **Duygu ve Durum Analizi (NLP)**  
   Kullanıcının yazdığı kısa metin (örneğin: “Bugün hiçbir şey yapmak istemiyorum. Kendimi çok baskı altında hissediyorum.”) doğal dil işleme teknikleriyle analiz edilir. Metinden hem temel duygu (örneğin: yorgunluk, yalnızlık, stres), hem de bağlam teması (örneğin: beklenti baskısı, motivasyon eksikliği) çıkarılır.

2. **Kişisel Destek Cümlesi Üretimi (Generative AI)**  
   Analiz sonucuna göre GPT tabanlı bir model (örneğin OpenAI veya Claude) kullanılarak, kullanıcının ihtiyacına uygun, destekleyici ve motive edici kısa bir cümle üretilir. Bu cümleler yargılamadan, empatik bir dille kullanıcıya seslenir ve pozitif psikolojik ilkelere dayanır.

Kullanıcının her oturumda kendisine özel bir mesaj alması hedeflenir. Bu mesajlar isteğe bağlı olarak kişisel günlükte saklanabilir veya sesli şekilde dinlenebilir.
